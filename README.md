# Portál BurzaŠkol.Online

Každý podzim se v České Republice konají tzv. Výstavy středních škol, nebo také Burzy, či Veletrhy vzdělávání (názvy se liší kraj od kraje). Hromadné akce na kterých se střední školy snaží zaujmout co nejvíce žáků 9. tříd základních škol - deváťáků a vylíčit svou školu v nejlepším světle.

Deváťáci mají možnost si v jeden čas a na jednom místě prohlédnout nabídky jednotlivých škol. Pokud je nějaká škola zaujme mají možnost získat podrobnější informace od zástupců dané školy. 

Vzhledem k pandemické situaci roku 2020 spojené s nemocí COVID-19, ale nebylo možné tyto Burzy uspořádat. Systém *BurzaŠkol.Online* umožnil přesunutí celého náboru deváťáků do virtuálního prostředí internetu.

*BurzaŠkol.Online* je internetový portál zprostředkující kontakt mezi deváťáky a středními školami za pomoci on-line video konferencí (nejčastěji MS Teams, Google Meet, Zoom, ...). Běžnému návštěvníkovi portál nabízí seznam virtuálních burz škol, ve kterém má každá burza přiřazený termín a lokalitu konání.

Střední školy se mohou registrovat k jednotlivým burzám a vložit odkaz na svou on-line konferenci. V den konání burzy se mohou deváťáci kliknutím na odkaz připojit do on-line konference vybrané školy.

Střední školy mají na portále založený svůj profil s informacemi o škole, seznam oborů a další informace jako informační brožura, či výsledky v soutěžích. 
